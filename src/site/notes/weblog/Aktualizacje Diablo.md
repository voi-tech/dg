---
{"dg-publish":true,"permalink":"/weblog/aktualizacje-diablo/","tags":["DiabloIV","Games","Gry"]}
---


# Podsumowanie nadchodzących aktualizacji do Diablo IV

> Dokument ten będzie aktualizowany wraz z większymi aktualizacjami w grze Diablo IV. Opis poprzednich aktualizacji na samym dole.

> [!tldr] [Diablo IV | Campfire Chat - PTR Overview | March 2024](https://www.youtube.com/watch?v=IP-JRUMq2N8)
> ### Itemization
> - Aktualizacje będą skupiać się głównie na przedmiotach (Itemization). Będzie wypadać znacząco mniej przedmiotów, ale będą wyraźnie lepsze. W randze świata 3 będą wypadać tylko święte przedmioty, a w randze świata 4 tylko starożytne. W randze świata 1 i 2 będzie wypadać więcej unikatów. Przeciwnik na poziomie 95+ zawsze upuści przedmiot na maksymalnym poziomie, czyli 925.
> ### Affixes
> - Bardzo dużo statystyk zostanie usuniętych, a reszta zostanie znacząco uproszczona, czyli nie będziemy musieli czekać na pełnię księżyca w każdą trzecią środę miesiąca w roku przestępnym, aby zadać obrażenia większe o 0,18% potworom o ograniczonej kontroli koloru zielonego, na które akurat nie pada żadne światło...
> - Statystyki na przedmiotach, które wypadają z zabitych potworów będą zależne od klasy postaci, czyli grając jako Czarodziejka możemy liczyć na inteligencję, a jako Barbarzyńca na siłę, ale nie na odwrót.
> ### Aspects
> - Legendarne aspekty w końcu będą dostępne w Kodeksie Potęgi! Będzie można ulepszać aspekty do poziomu 16 po prostu znajdując lepszą wersję. Jeżeli od razu znajdziemy najlepszą wersję danego aspektu to mamy szczęście i zostanie on od razu ulepszony do maksymalnego poziomu. Są również aspekty 1-poziomowe, które nie mają gorszych ani lepszych wariantów, więc taki aspekt będzie oznaczony jako maksymalnie ulepszony w Kodeksie Potęgi. Będą również nowe sposoby filtrowania aspektów.
> ### Crafting
> **Będą dwa nowe sposoby ulepszania przedmiotów:**
> 1. **Tempering** (hartowanie) - czyli nakładanie na przedmiot zestawu statystyk u kowala. Trzeba najpierw znaleźć Manual (przepis) ze statystykami. Statystyki są podzielone na 6 kategorii: Weapons, Offensive, Defensive, Utility, Mobility, Resource. Nie można dodać statystyki na inny rodzaj przedmiotu, czyli np. nie można dodać statystyki defensywnej na broń. Każdy przedmiot ma ograniczenie ilości hartowania (chyba 5 razy), potem nie będzie to możliwe. Jeżeli np. za 5 razem trafi nam się niekorzystna statystyka, to już tak zostanie. Każdy przedmiot może mieć maksymalnie 5 różnych statystyk, czyli teoretycznie można dodać 2. Nie można zahartować unikatowych przedmiotów.
> 2. **Masterworking** (Ulepszenia Mistrzowskie) - czyli ulepszanie losowych statystyk na przedmiotach (również unikatowych) do poziomu 12. Co 4 poziomy jedna ze statystyk zostanie ulepszona w znaczący sposób. Można cofnąć ulepszenia, ale materiały nie zostaną zwrócone. Poprzedni system ulepszania przedmiotów do poziomu 5 nie będzie już stosowany.
> ### Podsumowanie
> - Wszystko będzie można przetestować w nowym trybie **PTR** (Public Test Realm), ale tylko na PC w dniach 02-09.04.2024. Nie wykluczone, że **PTR** będzie dostępny w przyszłości również na innych platformach.
> - Aktualizacje będą dostępne wraz z premierą sezonu 4 (14.05.2024).

---

## Poprzednie aktualizacje

> [!tldr]- pojawią się tutaj
> *nic tu nie ma*
